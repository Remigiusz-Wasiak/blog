---
title: O czym jest ten blog?
date: '2019-01-01T12:00:00'
---

Cześć! Nazywam się Remigiusz Wasiak i miło mi powitać Cię na moim blogu o porgramowaniu w JavaScript. Tworzę go dla siebie i Ciebie. Dla mnie jest on sposobem na usystematyzowanie mojej obecnej wiedzy oraz na zdobywanie nowej. Dla Ciebie może być wartościowym (mam nadzieję) źródłem do nauki, obserwacji innych i wyciągania wniosków.

### O czym dokładniej będziesz mógł poczytać na tym blogu?
Na samym początku bloga rozpoczynam 2 serie postów. Pierwsza o podstawach JavaScript, a druga o technikaliach rozwoju tego bloga - jak zapewne widzisz, wygląda on póki co bardzo "surowo".

**Posty o podstawach JavaScript** będą w formie "mini kursu". Przedstawię w nich elementarne kwestie języka, bez rocket science i mam nadzieję, że w przystępny sposób. Znajdziesz tam również zadania do samodzielnego wykonania. Mam też w zanadrzu kilka pomysłów jak w niedalekiej przyszłości uatrakcyjnić te posty o coś więcej niż treść. Wpisy z tej serii mam zamiar publikować nie rzadziej niż co 2 tygodnie.

**Posty z technikaliami bloga** będą opisywały moje zmagania z ulepszaniem platformy. Zawrę w nich informacje o tym co zostało zrobione, jak to zrobiłem, jakie problemy napotkałem i czego się nauczyłem. Jest na tym polu jeszcze bardzo dużo do zrobienia, dodanie systemu komentarzy, tagów i kategorii, nadanie wyglądu, stworzenie testów jednostkowych i wiele innych rzeczy. Pierwsze posty będą opisywać powstawanie bloga - czyli etap przez który już przebrnąłem ;). Wpisy z tej serii nie będą pojawiać się regularnie, ich częstotliwość zależeć będzię od tempa mojej pracy i ilości czasu poświęcanego na rozwój techniczny bloga.

Poza wspomnianymi seriami, na blogu pojawiać się będą krótsze, mniej techniczne posty związane z nauką programowania, informacjami ze świata JavaScript czy planowaniem. Ich częstotliwość również nie jest póki co określona, nie posiadam tyle czasu (wszystko powstaje po godzinach pracy na pełny etat). Niewykluczone, że gdy nabiorę więcej sprawności w "przelewaniu myśli na papier" tego typu posty będę publikował regularnie.

### Co dalej?
JavaScript jest szeroką dziedziną i można w tym temacie poruszyć naprawdę multum kwestii. Po skończeniu serii z podstawami, zamierzam rozpocząć serię z JavaScript w wersji ES6+. Tutaj póki co sięga mój horyzont, z czasem będę weryfikował plany i zobaczymy jak to wszystko się potoczy ;).

Tymczasem dziękuję za poświęcony czas i zapraszam Cię do śledzenia kolejnych wpisów. 

